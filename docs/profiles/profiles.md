# Informationsprofiler

I arbejdet med strukturerede data, såsom medarbejdere i en organisation, der
varetager opgaver på baggrund af specifikke roller, ansvar og adgange, er der
ofte behov for at reducere kompleksiteten af en opgave så meget som muligt. Dette
gøres bedst ved at filtrere irrelevant støj væk ud fra allerede kendt information
— måske i kraft af valg man har taget stilling til tidligere i en arbejdsgang.

- Ved nyansættelser bruges ansættelsessted og stilling til at reducere
  bruttolisten af roller, ansvar og adgange
- Ved brugerattestering præsenteres lederen kun for egne medarbejderes adgange

_Informationsprofiler_ er en systematisk måde at registrere disse sammenhænge
på. Profiler passer til specifikke scenarier, og man bestemmer selv, hvor snævre
de skal gøres.

- En sygeplejerske ansat ved denne specifikke enhed, ...
- Alle medarbejdere i enheder under dette center, ...

## Brugsmønstre

### Adgangsprofiler

_Adgangsprofiler_ bruges til at styre information om systemadgange på en
fleksibel og konfigurerbar måde. Man kan opbygge profiler:

- målrettet et givent system, såsom _Opus_, _SD Løn_, _DUBU_ m.fl.
- for specifikke områder af organisationen
- for medarbejdere med specifikke stillinger, roller, ansvar etc.

De adgange, der præsenteres decentralt for lederen eller den administrative
medarbejder, vil derfor kun indeholde relevant og genkendelig information. Dette
er både med til at reducere arbejdsbyrden og til at minimere fejl på grund af den
reducerede kompleksitet.

### Andre profiler

Profiler kan som nævnt også bruges til andre typer af information, hvor en
filtrering er nødvendig:

- udlevering af udstyr, f.eks. telefon, PC, beklædning etc.
- kurser, introforløb, etc. medarbejdere skal tilbydes
- Administration af teams, som medarbejdere kan deltage i

Listen er på ingen måde udtømmende og vil løbende blive opdateret via det
kommunale ERFA-samarbejde, i takt med nye idéer og mønstre viser sig.

De profiler, som ikke vedrører systemadgange, opererer stadig med begrebet
‘system’, bare i en lidt bredere forstand: Kurser, Attester, Certificeringer,
Checklister, Materiel etc. Da Reflective stiller data om organisationen og
medarbejdere til rådighed, bliver basale registreringsopgaver trivielle.

Resultatet er en standardiseret måde at betragte data på og giver en ensartet
oversigt over hvilke data, der er registreret om en medarbejder, og kan bruges
ifm. regler om certificering, GDPR, kompetencer — og ikke mindst ved ændringer af
ansættelser.

[Eksempler på profiler](profiles/examples2.md)

Kunden kan selv opbygge og ændre i profiler og afgrænse dem til dér, hvor de er
har relevans.

[Opbygning af profiler](profiles/profile-editor.md)

Ændringer til profiler kan på samme måde som al anden information i Reflective
angives med ikrafttrædelse nu eller et tidspunkt i fremtiden — evt. i forbindelse
med en organisationsændring eller ibrugtagelse af et nyt system.

## Arbejdsgange, IDM Administration og GDPR

Profiler tildeles medarbejderne initielt ved ansættelse, i Onboarding
arbejdsgangen, og kan løbende administreres igennem administrations processen for
systemer og profiler. De profiler, som tilbydes ved ansættelse og administration,
kan være afgrænset ud fra medarbejderes ansættelsessted, stilling, rolle og
ansvar, samt afdelingens KLE-opmærkning.

Reflective kan konsolidere roller fra eksterne systemer ind i en kanonisk
rolle-/ansvarsmodel, som benyttes til afgrænsninger af information, men også som
data til de eksterne systemer, medarbejderen får adgang til. For mere
information:

[Profiler i arbejdsgange](profiles/profiles-in-processes.md)

[Administration af systemadgange ved profiler](profiles/profiles-administration.md)

Profiler benyttes også ift. brugerattestering, hvor personaleledere får en
oversigt over hvilke adgange, lederens medarbejdere har og har haft siden
seneste attestering. Eftersom profilerne er rettet imod den specifikke del af
organisationen, og de medarbejdere som lederen har ansvar for, giver det en
oversigt som lederen kan forholde sig til.

[Profiler i brugerattestering (Under udarbejdelse)](profiles/profiles-in-gdpr.md)
